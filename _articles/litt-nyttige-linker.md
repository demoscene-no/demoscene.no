---
title:    "Litt Nyttige Linker"
category: Diverse
date:     2001-11-27 12:00:00
author:   silmaril
---
I en periode som for min del preges av en salig blanding av Kant,
transistorer, integralregning og annet snacks, passet det bra å skrive
en liten artikkel til demoscene.no. Det jeg tenkte jeg skulle gjøre i
dag, var å samle endel steder med informasjon som jeg synes er nyttig
mens jeg koder. De fleste vil nok finne det meste stoffet kjent, men jeg
tipper litt vil være nyttig for de fleste.

Siden det er demokoding vi snakker om her, og 3d-grafikk er ganske
essensielt i våre dager er det noe ting som er greit å ha med seg. Det
første er matten. Selv om enkelte mener at man klarer seg uten matte
(Hei Erik;), så synes jeg det er greit å ta med seg. Det blir fort mye
formler og metoder å holde styr på, så et enkelt oppslagsverk er
fryktelig praktisk. Det jeg bruker, og som fungerer utmerket er denne
[formelsamlingen](http://www.planetzeus.net/source/article.asp?id=80)
av Mikael Westerberg. Som du ser, ligger denne på [Planet
Zeus](http://www.planetzeus.net). Dette er en svensk side som
inneholder veldig mye av det vi håper å gjøre her, bare på svensk.

Når det gjelder selve kodingen så finnes det veldig mye ressurser som er
lure å ta med seg. Det er fryktelig mange som har gjort og skrevet mye
smart tidligere, og det er ingen dum idè å ta med seg noen triks der man
kan. Diskmags er en fin kilde her. Spesielt [hugi](http://www.hugi.de/)
har mye gode artikler om optimalisering, spesifikke effekter, matte, o.l.
Flere diskmags finner du hos [Ojuice](http://ojuice.net), som har en fin
[seksjon med linker](http://www.ojuice.net/www/mags/links.htm) til de
fleste som utgis om dagen. Dette bringer oss inn på noe annet som jeg
bruker mye tid på: scenesurfing. Det finnes en del steder som har
bringer daglige oppdateringer om hva som skjer i scenen. På [siden vår
med linker]({% link links.html %}) finner du noen av dem. På noen av
disse sidene har du også mulighet til å hente ned og se det meste av det
som finnes av utgivelser de siste årene. En annen aktivitet som ikke kan
bedrives for mye:) I tillegg til at det er utrolig gøy å se hva andre
har gjort og gjør, er det uvurderelig om du har planer om å kode en
demo.

Tilbake til referanser som er praktisk å ha tilgjengelig...
[Msdn](http://msdn.microsoft.com/library/) er veldig nyttig
om du koder i c++ eller andre språk i visual studio pakken. Her finner
du oppslag om språk, biblioteker, kodeeksempler, osv. Greit å bruke om
du sitter på fast internettoppkobling, ellers er det også mulighet å
legge den inn på lokal disk. Om du koder, eller har planer om å kode i
OpenGL, så er det en nødvendighet å ha funskjonene kjapt tilgjengelig i
begynnelsen. [opengl.org](http://www.opengl.org) har det
meste du trenger å vite om OpenGL, og
[her](http://www.opengl.org/developers/documentation/specs.html)
har de alt av referanser, spesifikasjoner og manualer.

I tillegg finnes en haug med siter som har mer eller mindre nyttig
informasjon. Noen som burde nevnes er
[CFXweb](http://www.cfxweb.net/),
[gamedev](http://gamedev.net/) og [Programmers
Heaven](http://www.programmersheaven.com). I tillegg er
selvølgelig \#scene.no på EFnet en uvurderelig ressurs, og et godt sted
å idle. (I retferdighetens navn, kan jo \#daskmig også taes med)

Vel, det får være nok unnasluntring fra eksamenslesingen for i dag. Når
jeg orker, kommer disse linkene også inn på den generelle linksiden.  
--sil

btw: For de som lurer på hvorfor det mangler mye og er lite
oppdateringer her så kan det nevnes at siden fortsatt mangler database i
bagrunnen. Sesse er satt på saken, så det burde løse seg snart:)
