---
title:  "Oppdatert nettside"
author: kusma
---
Velkommen til "nye" demoscene.no! Vi har nylig gjennomgått en oppussing, og
her ser du resultatet!

... Wow, første post på over 9 år! På tide å gjøre noe, ja! Her har du en
liten oversikt over endringene:

1. Ikke mer PHP. Da siden ble lansert i 2001 var det få CMS-systemer
   tilgjengelig, så det ga mening å lage vårt eget. Men nå er det 2020, og
   det er mange der ute. Vi har byttet til Jekyll, da det er enkelt og
   fleksibelt.
2. Flyttet til [GitHub pages]. Nettsiden publiseres nå fra et
   [git repo][source], og bygges automatisk etter hver nye commit. Det betyr
   at du kan bidra ved å sende en [pull-request]. Tusen takk til
   [untergrund.net] for den gamle hostingen!
3. Det gamle forumet er tatt bort. I praksis betyr det ikke noe, da det ikke
   har fungert på åresvis. Gå til #scene.no på EFNet hvis du vil snakke
   demoscene på Norsk.
4. Ikke mere oneliner og kommentarer. Dette er litt kjipere, men pytt. Det
   er vanskelig å lage oneliner og kommentarer med en static site generator.
   Men disse var heller ikke brukt på åresvis, så vi overlever nok. Hvis noen
   savner disse funsjonene for mye så, vel... send gjerne patcher! ;-)
5. Oppdatert design. Siden har fått et ansiktsløft, og er litt mer moderne.
   Men viktigs av alt: nå har siden blitt mobilvennlig!

OK, det var det. Tilbake til kodinga!

[untergrund.net]: http://www.untergrund.net/
[source]: https://github.com/demoscene-no/demoscene-no.github.io
[GitHub pages]: https://pages.github.com/
[pull-request]: https://help.github.com/en/github/collaborating-with-issues-and-pull-requests/about-pull-requests
